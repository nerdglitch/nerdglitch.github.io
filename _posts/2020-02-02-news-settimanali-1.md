---
title: "Warcraft III: Reforged peggior videogioco di sempre, Pokémon Home e Record per Plague Inc. - News della Settimana Videoludica"
date: 2020-02-02 19:00:00 +0100
categories: [News RoundUp]
tags: [News]
---

Warcraft III: Reforged è ufficialmente il peggiore videogioco di sempre (almeno per gli utenti), Phil Spencer di Microsoft vuole miglior framerate alla grafica, Pokémon diventa un franchise sempre più avido e molto altro.
Buonasera a tutti,  io sono Andrea di NerdGlitch.com, oggi è il 2 febbraio 2020 e queste sono le news della settimana dal mondo videoludico.

# Warcraft 3 è il peggior videogioco di sempre (per gli utenti)!
Wacraft 3 è stato votato dagli utenti di Metacritic come il peggior videogioco di sempre, con uno userscore medio di 0.5/10. E' un caso evidente di review bombing da parte dei videogiocatori nei confronti del titolo, ma Blizzard ce ne ha messo molto di suo per finire in questa situazione.
Blizzard ha rovinato uno dei suoi titoli di punta ed il cambiamento che ha attraversato in questi ultimi anni diventa sempre più evidente, passando da essere una delle software house più amate e rispettate di sempre nel mercato PC, con prodotti di altissima qualità e raffinatezza,  alla compagnia che ha rilasciato Warcraft 3 Reforged. 
Ma perchè è così odiato questo prodotto?
W3R venne annunciato al Blizzcon 2018 sull'onda del successo di Starcraft Remastered. Blizzard voleva un completo revamp grafico nella User Interface, nelle Texture, nei modelli utilizzati, con ulteriori leggeri cambiamenti al level design, l'introduzione di nuove feature legate al Battle.net, ma soprattutto oltre 4 ore di cutscene rifatte da zero e cambiamenti alla lore di gioco che si adattassero ai nuovi sviluppi della lore di World fo Warcraft, con anche più coinvolgimento di personaggi principali come Jaina e Sylvana.
Praticamente hanno promesso il mondo, un Warcraft 3 con l'anima del titolo originale, ma migliore sotto tutti gli aspetti. 
Alla Blizzcon 2018 hanno pure fatto vedere una cutscene "nuova" e hanno aperto i preorder a 30 euro nella versione base e 40 in quella premium piena di skin e cosmetici.

Questo gioco è l'antitesi di tutto ciò che rappresentava Blizzard.

Primo Strike: in un'intervista a Polygon alla Blizzcon 2019, Bridenbecker (produttore esecutivo e vicepresidente della Blizzard) ha annunciato che non ci sarebbero stati i cambiamenti alla lore originale. Praticamente sarebbe stato solo un rinnovamento grafico del gioco con integrazioni con il Battle.net.

Secondo Strike è solo pubblicità ingannevole: le cutscene sono solo upscalate a 1080p da 240p, ma non rifatte! Sempre alla Blizzcon 2018 era stata presentata la cutscene iniziale completamente rifatta, con una telecamera con uno stile cinematografico e molto dinamica, ma nel prodotto finale c'è solo una visuale stile rts con una voce di sottofondo e un box con i sottotitoli. 

Terzo strike sono le performance che terribili e le feature mancanti al lancio, che sono: Cross-Region play, campagne custom, i clan, il profilo dei giocatori, una classifica per il competitivo con statistiche e ranking matchmaking, il sistema di chat, l'UI e i menu nuovi, partite custom.
Inoltre l'End User License Agreement è cambiato e tutto quello che viene creato nell'editor è di proprietà di Blizzard (gli brucia ancora per Dota probabilmente).

E se qualcuno volesse un rimborso? Dovrebbe aprire un ticket al customer support di Blizzard e sperare che la richiesta venga accettata, dato che non c'è un sistema automatizzato come quello di Steam per esempio, soprattutto nel caso di un prodotto così scadente.
Un sistema di rimborso così poco userfriendly è solo che utile a Blizzard, anche perchè scoraggia gli utenti a chiederne uno, portando ultimamente un beneficio economico alla compagnia.



# Earning Calls per le compagnie più grandi

La seconda notizia è il fatto che in questo periodo ci sono le earning calls delle compagnie più grandi e questo ci permette di avere una visione d'insieme dell'industria videoludica in termini di numeri riguardanti il Q4 2019. 
Microsoft ha annunciato che il numero di subscribers al Game Pass è più che raddoppiato, EA invece che i live service durante questo periodo sono andati particolarmente bene, con un incremento del 15% rispetto allo scorso anno, ma soprattutto Star Wars ha reso particolarmente bene, con Battlefront 2 si è comportato meglio delle previsioni fatte durante il Q3 2019 grazie soprattutto agli ultimi aggiornamenti, mentre Fallen Order ha venduto molto al di là delle loro aspettative, con oltre 8 milioni di copie vendute. Gli stock di EA sono leggermente in calo, ma probabilmente è dovuto al fatto che non ci sono state uscite negli ultimi 2 mesi e hanno in canna colpi come Medal of Honor vr, una remaster di Command & Conquer e soprattutto di KOTOR. 
Tutto questo successo potrebbe portare EA a dare molta più libertà alle software house come Respawn, Bioware e DICE, permettendo loro di creare prodotti di ottima qualità e dalla parte del consumatore, non come quella spazzatura che è l'Ultimate Team di FIFA. In effetti qualche settimana fa era uscita la notizia sul Los Angeles Times che Vince Zampella, il CEO di Respawn, aveva sempre più potere all'interno di EA, soprattutto grazie al successo di Apex Legends ed ora, grazie alle vendite ottime di Fallen Order, si può solo che sperare che questa scalata nelle gerarchie sia sempre più forte.
Infine Nintendo ha annunciato che oltre il 30% dei possessori di Switch ha acquistato Pokémon Spada o Scudo, portando le vendite a poco più di 16 milioni di copie. 
Ma con Nintendo e Pokémon non è finita qui purtroppo.



# Pokémon Home: l'avidità di Nintendo

Oltre ai due dlc annunciati da Gamefreak per Pokémon Spada e Scudo e venduti a 30 dollari, è stato pure annunciato Pokémon Home, che è la soluzione nata per sostituire Pokémon Bank. Sarà possibile usufruire di Pokémon Home in due modi, servizio base oppure premium, con notevoli differenze tra i due. 
Il prezzo della versione premium sarà di 3 al mese, 5 per 3 mesi oppure 16 annui. La possibilità di passare i Pokémon dalla Pokémon Bank alla nuova Pokémon Home ci sarà solo pagando il servizio premium.
Inoltre le feature presenti sono completamente sballate e non bilanciate, il numero di Pokémon depositabili sono 30 nella versione base e 6000 nella versione premium. 
Praticamente GF ha creato il problema e per risolverlo devi pagare, trasformando questo sistema in un free-to-play stile videogioco da smartphone, in cui le condizioni dell'utente che non vuole pagare sono talmente restrittive e terribili che non ha altra scelta se non quella di sborsare 16 euro l'anno. 
Per mostrare quanto questa scelta poss a fruttare in termini economici a Nintendo basta fare un semplicissimo calcolo:
un file .pkm, in cui sono contenute tutte le caratteristiche di un Pokémon, occupa 344 byte di memoria, quindi archiviarne 6000 occuperebbe solamente 2.064 Megabyte. 
Quindi moltiplicando questo numero per circa 10 milioni di utenti, si arriverebbe a circa 20 terabyte di memoria occupati da tutti i Pokémon di tutti gli utenti.
Il mantenimento di una tale quantità di dati in un server sarà di circa 30000 euro all'anno, quindi il profitto possibile sarebbe veramente clamoroso, praticamente come guadagnare 160 milioni di euro l'anno facendo il minimo sindacale.
Pokémon sta diventando un franchise sempre più avido, infatti si sta arrivando ad 126 dollari tra gioco base (60), dlc (30), Pokémon home (16) e Nintendo Online (20) per avere un'esperienza quasi completa del prodotto, raddoppiandoli se una persona volesse effettivamente "catturarli tutti" (solo per il primo anno). 
Ma tanto ai fan di Pokémon andrà bene sicuramente.


# Per Phil Spencer FPS > Grafica

Parlando ai microfoni di Stevivor.com, il capo della divisione Xbox Phil Spencer è tornato a esprimersi su Xbox Series X e sulla next gen, dichiarando che in ottica futura considera più importante focalizzarsi sul frame rate piuttosto che sulla risoluzione.

Guardando alla next gen e in particolare a Xbox Series X, Phil Spencer ha dichiarato che "in ottica futura non ci limiteremo a mostrare solo qualche pixel in più sullo schermo. Riporremo sempre più attenzione sul frame rate e sulle sensazioni trasmesse al giocatore, privilegiando maggiormente la fluidità dell'esperienza di gioco."

Andando avanti nell'intervista, il capo della divisione Xbox ha fatto una riflessione sul rapporto tra frame rate e grafica: "Credo che con Xbox One X si siano raggiunti degli standard grafici notevoli. I giochi di oggi sono bellissimi da vedere, ma vorrei che fossero sempre altrettanto piacevoli e soddisfacenti in termini di fluidità. "

Tutto ciò è molto positivo, è un'ammissione sul fatto che i frame al secondo sono fondamentali nell'usufruizione di un prodotto videoludico. 
I frame al secondo si sentono solo quando stai videogiocanso e non nei trailer e negli screenshot pubblicitari e per quello durante questa generazione c'è stata una fortissima priorità della grafica nei confronti del framerate, prendo per esempio tutte le esclusive PS4 (Bloodborne, Horizon Zero Dawn, Uncharted 4, God of War, Death Stranding). 
Ma adesso con la potenza di calcolo delle nuove console si potrà avere una resa grafica comunque di altissimo livello, ma con un framerate molto più fluido e che potrà portare una giocabilità molto migliore nella prossima generazione e se a dirlo è anche uno dei pilastri del gaming mondiale un motivo ci sarà.


# Doom Eternal non avrà microtransazioni

Hugo Martin, il direttore creativo di Doom Eternal, ha annunciato che non ci saranno mtx o alcun store in-game. Ha detto inoltre che Doom Eternal sarà un gioco completo e non un free-to-play o mobile game, con le skin e i cosmetici acquistabili in game solo tramite esperienza e non andranno a modificare e migliorare armi, abilità o alterare il progrsso di gioco durante la campagna.

# Il Coronavirus aiuta Plague Inc 

Ultima notizia di oggi è quella che durante questa settimana Plague Inc, il gioco strategico di simulazione di diffusione di malattie sviluppato da Ndemic creations, ha avuto un'esplosione di giocatori, raggiungendo un nuovo picco massimo di 17889 giocatori e 43060 spettatori su Twitch, dovuto soprattutto alla diffusione del Coronavirus nel mondo reale. Gli stessi sviluppatori in un post nel loro sito ufficiale hanno dato la causa di questo aumento enorme alla situazione attuale, soprattutto in Cina, e alla volontà delle persone di scoprire ed imparare qualcosa di più sulla diffusione delle malattie e capire la complessità delle epidemie virali. Oltre al successo su Steam, pure l'app mobile è diventata l'app più scaricata in Cina. 





Se volete potete ascoltare la versione podcast delle news qui sotto:

<iframe src="https://open.spotify.com/embed-podcast/episode/4jIvW3t3LJpFQ7G5zrAQ7p" width="100%" height="400" frameborder="0" allowtransparency="true" allow="encrypted-media"></iframe>


Se preferite invece sentirlo su YouTube:

[![Watch the video](https://img.youtube.com/vi/4aCJNd4wnho/maxresdefault.jpg)](https://youtu.be/4aCJNd4wnho)



